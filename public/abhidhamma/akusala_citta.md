# အကုသိုလ်စိတ် ၁၂-ပါး
  * (က) လောဘမူစိတ် ၈-ပါး
  * (ခ) ဒေါသမူစိတ် ၂-ပါး
  * (ဂ) မောဟမူစိတ် ၂-ပါး

## (က) လောဘမူစိတ် ၈-ပါး

* ၁။ သောမနဿသဟဂုတ်  ဒိဋ္ဌိဂတသမ္ပယုတ်   အသင်္ခါရိကစိတ်
* ၂။ သောမနဿသဟဂုတ်  ဒိဋ္ဌိဂတသမ္ပယုတ်   သသင်္ခါရိကစိတ်
* ၃။ သောမနဿသဟဂုတ်  ဒိဋ္ဌိဂတဝိပ္ပယုတ်   အသင်္ခါရိကစိတ်
* ၄။ သောမနဿသဟဂုတ်  ဒိဋ္ဌိဂတဝိပ္ပယုတ်   သသင်္ခါရိကစိတ်
* ၅။ ဥပေက္ခာသဟဂုတ်    ဒိဋ္ဌိဂတသမ္ပယုတ်  အသင်္ခါရိကစိတ်
* ၆။ ဥပေက္ခာသဟဂုတ််    ဒိဋ္ဌိဂတသမ္ပယုတ်  သသင်္ခါရိကစိတ်
* ၇။ ဥပေက္ခာသဟဂုတ််    ဒိဋ္ဌိဂတဝိပ္ပယုတ်   အသင်္ခါရိကစိတ်
* ၈။ ဥပေက္ခာသဟဂုတ််    ဒိဋ္ဌိဂတဝိပ္ပယုတ်   သသင်္ခါရိကစိတ်

### စကားလုံးရှင်းလင်းချက်

လိုချင်မှု,  တက်မက်မှု, သာယာမှု, ကြိုက်မှု, ကြေနပ်မှု သဘောကို လောဘဟု ခေါ်သည်။  လောဘကို
အခြေခံ၍ ဖြစ်သောစိတ်ကို လောဘမူစိတ်ဟု ခေါ်သည်။ ပျော်ရွင်ဝမ်းမြောက်မှုကို သောမနဿသဟဂုတ်ဟု
ဆိုသည်။ အတွေးအမြင် အယူအဆ မှားယွင်းမှုကို ဒိဋ္ဌိဂတသမ္ပယုတ် ဟုဆိုသည်။ အတွေးအမြင် အယူအဆ
မမှားယွင်းမှုကို  ဒိဋ္ဌိဂတဝိပ္ပယုတ် ဟု ဆိုသည်။ စိတ်အားထက်သန််စွာ  ပြုလုပ်မှုကို အသင်္ခါရိက ဟု ဆို
သည်။  စိတ်မပါတပါ  ပြုလုပ်မှုကို သသင်္ခါရိက ဟု ဆိုသည်။ ပျော်လည်းမပျော်, စိတ်လည်းမညစ်သော
စိတ်မျိုးကို ဥပေက္ခာသဟဂုတ်စိတ်ဟု ဆိုသည်။

### လောဘမူစိတ် ၈-ပါးဖြစ်ပုံ

* ၁-၂။ နှစ်သက်ဝမ်းမြောက်စွာ သံသရာပြစ်မရှိဟု ယူ၍ မိစ္ဆာစာရမှု အဒိန္နာဒါနမှုတို့ကို ပြုကျင့်ရာ၌ မတိုက်
  တွန်းရဘဲအားတက်သရောရှိလျှင် ပထမလောဘမူစိတ်ဖြစ်၏၊ သူတစ်ပါးတိုက်တွန်း၍ ပြုရသည့်
  အတွက် အားတက်သရောမရှိလျှင် ဒုတိယလောဘမူစိတ်ဖြစ်၏။*
* ၃-၄။ သံသရာပြစ်ရှိမှန်းသိ၍ နှစ်သက်ဝမ်းမြောက်စွာ မိစ္ဆာစာရမှု အဒိန္နာဒါနမှုတို့ကို ပြုကျင့်ရာ၌
  မတိုက်တွန်းရဘဲအားတက်သရောရှိလျှင် တတိယလောဘမူစိတ်ဖြစ်၏၊ သူတစ်ပါးတိုက်တွန်း၍
  ပြုရသည့်အတွက် အားတက်သရောမရှိလျှင် စတုတ္ထလောဘမူစိတ်ဖြစ်၏။
* ၅-၆-၇-၈။ နှစ်သက်ဝမ်းမြောက်ခြင်းမရှိဘဲ ထိုဆိုခဲ့သည့် အစဉ်အတိုင်းဖြစ်လျှင် ဥပေက္ခာသဟဂုတ်
  လောဘမူစိတ်၄မျိုး ဖြစ်၏။

(နှစ်သက်ဝမ်းမြောက်လျှင် သောမနဿ, ဝမ်းမမြောက်လျှင် ဥပေက္ခာ, သံသရာပြစ်ရှိမှန်းသိလျှင် ဒိဋ္ဌိဂတ
ဝိပ္ပယုတ်, သံသရာပြစ်မရှိဟုယူလျှင် ဒိဋ္ဌိဂတသမ္ပယုတ်, အားတက်သရောရှိလျှင် အသင်္ခါရိက, မရှိလျှင်
သသင်္ခါရိက)

ဟောပြောတဲ့အခါ,  ညွှန်ကြားတဲ့အခါ, နားထောင်တဲ့အခါ,
မိစ္ဆာအယူအတိုင်း လုပ်ကိုင်ဆောင်ရွက်တဲ့အခါ, တက်တကြွ်ကြွက ရွှင်လမ်းဝမ်းမြောက်စွာ ဖြစ်လျှင် လောဘ
မူ သောမနဿ ဒိဋ္ဌိဂတသမ္ပယုတ် အသင်္ခါရိကစိတ်ဖြစ်သည်။

*(သင်္ဂြိုဟ်ဘာသာဋီကာ၂၈-၄ဝ)*

မိစ္ဆာဒိဋ္ဌိအယူဝါဒကို မိစ္ဆာအယူတခုကို စွဲလမ်းပြီးတော့ပဲဖြစ်ဖြစ်, အတ္တစွဲ, သဿတစွဲ, ကံ ကံ၏အကျိုးမရှိဆိုတဲ့
အစွဲနဲ့ပဲဖြစ်ဖြစ်, အစွဲအလမ်းတခုကို  စွဲလမ်းပြီးတော့ လိုချင်တဲ့စိတ်ဖြစ်ရင် လောဘမူဒိဋ္ဌိဂတသမ္ပယုတ်စိတ်
ဖြစ်သည်။

*(မဟာစည်ဆရာတော် အဘိဓမ္မာတရားတော် ၂၈၇-၂၈၈)*

## (ခ) ဒေါသမူစိတ် ၂-ပါး
*၁။ ဒေါနမဿသဟဂုတ် ပဋိဃသမ္ပယုတ် အသင်္ခါရိကစိတ်
*၂။ ဒေါနမဿသဟဂုတ် ပဋိဃသမ္ပယုတ် သသင်္ခါရိကစိတ်

### စကားလုံးရှင်းလင်းချက်

မကြေနပ်မှု, စိတ်ဆိုးမှု, စိုးရိမ်မှု (သောက), ကြောက်မှု, ပျင်းရိမှု တို့ကို ဒေါသဟုဆိုသည်။ ဒေါသကို
အခြေခံ၍ ဖြစ်သောစိတ်ကို ဒေါသမူစိတ်ဟု ဆိုသည်။ စိတ်မချမ်းသာမှုကို ဒေါမနဿဟုဆိုသည်။ ဒေါသ
နှင့် ပဋိဃသည် အတူတူပင်။ ဒေါသနှင့်အတူဖြစ်သောစိတ်ကို ပဋိဃသမ္ပယုတ်ဟုဆိုသည်။

### ဒေါသမူစိတ် ၂-ပါး ဖြစ်ပုံ

ပါဏာတိပါတ-သတ်ဖြတ်မှုသည် ဒေါသမူစိတ်ဖြင့် ဖြစ်၏။ ထို့ကြောင့် တိုက်တွန်းမှု သင်္ခါရမပါဘဲ
အား တက်သရော သတ်ဖြတ်ရာ၌ ပထမ ဒေါသမူစိတ်ဖြစ်၏။ တိုက်တွန်းသည့်အတွက် အားတက်သရောမရှိ,
မသတ်ချင့်  သတ်ချင်  သတ်ရာ၌  ဒုတိယစိတ်ဖြစ်သည်။  အသေမသတ်ဘဲ  ညှဉ်းဆဲရုံ  ညှဉ်းဆဲရာ၌လည်း
ဤနည်းပင်တည်း။

### ဒေါသမှုသသင်္ခါရိကစိတ်ဖြစ်ပုံ

သူတပါးက တိုက်တွန်း၍ စိတ်ဆိုးရာလျှင်လည်းကောင်း, သူတပါးက စိတ်ဆိုးစရာများ  သိအောင်
ပြောပြရာ၌လည်းကောင်း,      သူတပါးက  မတိုက်တွန်းရဘဲ  မိမိအပေါ်၌  သူတပါးပြုအပ်သော  အပြစ်ကို
တွေး၍ စိတ်ဆိုးသောအခါ၌လည်းကောင်း ဒေါသမူသသင်္ခါရိကစိတ်ဖြစ်သည်။

*(အဋ္ဌသာလိနီဘာဋီ-တ-၂၆၃)*

## (ဂ) မောဟမူစိတ် ၂-ပါး

* ၁။ ဥပေက္ခာသဟဂုတ် ဝိစိကိစ္ဆာသမ္ပယုတ်စိတ်
* ၂။ ဥပေက္ခာသဟဂုတ် ဥဒ္ဓစ္စသမ္ပယုတ်စိတ်

###စကားလုံးရှင်းလင်းချက်

ရတနာသုံးပါး, ကံနှင့် ကံ၏အကျိုး, ပဋိစ္စသမုပ္ပါဒ် စသည်တို့၌ သံသယဖြစ်သော စိတ်ကို
ဝိစိကိစ္ဆာသမ္ပယုတ်စိတ်ဟု ခေါ်သည်။ သိစရာအာရုံ တခုအပေါ်၌ မတည်တံ့နိုင်ပဲ ပျံ့လွင့်နေသောစိတ်ကို
ဥဒ္ဓစ္စသမ္ပယုတ်စိတ်ဟု ခေါ်သည်။

###မောဟမူစိတ် ၂-ပါး ဖြစ်ပုံ

ဘုရားရှင်သည်  ကမ္ဘာလောကကို မဖန်ဆင်းနိုင်လျှင်  ဘုရားအစစ် ဖြစ်နိုင်ပါ့မလားဟု
စဉ်းမိသောအခါ, တရားထိုင်လျှင် နိဗ္ဗာန်ရောက်သည် ဆိုတာ ဟုတ်ပါ့မလား, နိဗ္ဗာန်ဆိုတာ ရှိမှရှိပါရဲ့လားဟု
စဉ်းစားမိသောအခါတို့၌ ပထမမောဟမူစိတ်ဖြစ်သည်။ စိတ်ပျံ့လွင့်သောအခါ  ဒုတိယမောဟမူစိတ်ဖြစ်သည်။